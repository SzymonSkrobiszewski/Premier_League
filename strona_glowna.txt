Premier League, znana również jako English Premier League (EPL), została utworzona w 1992 roku. Jest to najwyższa klasa rozgrywkowa w angielskim systemie ligowym piłki nożnej. Skupia wiele renomowanych klubów, które mają bogatą historię i tradycję. Początkowo, po utworzeniu w 1992 roku, Premier League miała 22 drużyny rywalizujące między sobą. Jednak w sezonie 1995/1996 zredukowano liczbę drużyn do 20, co obowiązuje po dziś dzień. Ta zmiana miała na celu zwiększenie konkurencji i atrakcyjności ligi, umożliwiając drużynom częstsze mecze z wyżej notowanymi rywalami. Oprócz rywalizacji ligowej, w trakcie sezonu Premier League rozgrywane są również dwa prestiżowe puchary: Puchar Anglii (FA Cup) i Puchar Ligi Angielskiej (Carabao Cup). To unikatowa dwupucharowa tradycja, która wyróżnia Anglię spośród innych krajów europejskich. Dodatkowo, drużyny Premier League mają możliwość uczestnictwa w międzynarodowych rozgrywkach klubowych, takich jak Liga Mistrzów UEFA, Liga Europy UEFA i Liga Konferencji Europy UEFA. Ostatni turniej, obowiązuje od sezonu 2021/2022, jest jeszcze świeży i nie posiada zbyt dużo "historii" ani fascynujących wydarzeń, więc go pomijamy.
Aplikacja ma na celu wprowadzenie użytkownika w świat Premier League, umożliwiając mu porównywanie statystyk, poznawanie najbardziej utytułowanych klubów i wiele innych. Dane pochodzą z wiarygodnych portali związanych z piłką m.in Transfermarkt czy oficjalna strona Premier League.