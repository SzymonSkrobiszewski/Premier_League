[Premier League](https://pl.wikipedia.org/wiki/Premier_League), znana również jako English Premier League (EPL), została utworzona w 1992 roku. Jest to najwyższa klasa rozgrywkowa w angielskim systemie ligowym piłki nożnej. Skupia wiele renomowanych klubów, które mają bogatą historię i tradycję. Początkowo Premier League miała 22 drużyny rywalizujące między sobą, jednak w sezonie 1995/1996 zredukowano liczbę drużyn do 20, co obowiązuje po dziś dzień. Ta zmiana miała na celu zwiększenie konkurencji i atrakcyjności ligi, umożliwiając drużynom częstsze mecze z wyżej notowanymi rywalami. Oprócz rywalizacji ligowej w trakcie sezonu Premier League rozgrywane są również dwa prestiżowe puchary: Puchar Anglii ([FA Cup](https://pl.wikipedia.org/wiki/Puchar_Anglii_w_pi%C5%82ce_no%C5%BCnej)) i Puchar Ligi Angielskiej ([Carabao Cup](https://pl.wikipedia.org/wiki/Puchar_Ligi_Angielskiej_w_pi%C5%82ce_no%C5%BCnej)). To unikatowa dwupucharowa tradycja, która wyróżnia Anglię spośród innych krajów europejskich. Dodatkowo drużyny Premier League mają możliwość uczestnictwa w międzynarodowych rozgrywkach klubowych, takich jak Liga Mistrzów UEFA, Liga Europy UEFA i Liga Konferencji Europy UEFA. Ostatni turniej, zapoczątkowany w sezonie 2021/2022, jest jeszcze świeży i nie posiada zbyt długiej historii ani fascynujących wydarzeń, więc go pomijamy.
Aplikacja ma na celu przedstawienie ważnych a nieoczywistych statystyk Premier League w postaci interaktywnych wizualizacji danych, umożliwiając użytkownikowi wybór interesujących go aspektów, sezonów czy drużyn. Dane pochodzą z wiarygodnych portali związanych z piłką nożną, m.in.: